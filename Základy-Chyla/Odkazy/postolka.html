<!DOCTYPE html>
<html lang='cs'>
  <head>
    <meta charset='utf-8'>
    <title>Poštolka</title>
  </head>
  <body>
  <h1>Obsah</h1>
  <ul>
    <li>Poštolka obecná</li><a href="#postolka"></a>
      <ul type="square">
        <li><a href="#popis">Popis</a></li>
        <li><a href="#hnizdeni">Hnízdění</a></li>
        <li><a href="#potrava">Potrava</a></li>
        <li><a href="#rozsireni">PRozšíření</a></li>
        <li><a href="#zdroj">Zdroj</a></li>
        <br>
        <li> <a href="odkazy.html">Zpět na odkazy</a></li>
      </ul>
    </li>
  </ul>
  <hr>  
    
    <h1 id="postolka"> Poštolka obecná </h1>

   <p>Poštolka obecná (Falco tinnunculus) je malý zástupce z řádu sokolů. 
   Rozpětí křídel se pohybuje v rozmezí 70–80 cm. Samec má světle šedou hlavu a ocas, červenavě hnědý hřbet a žlutohnědou hruď
   s černými kapkovitými skvrnami. Samice a mladí jedinci mají hřbet rezavě hnědý. Na obloze má viditelně špičatá křídla,
   často žije ve městech a je to nejpočetnější sokolovitý dravec.</p>

   <h2 id="popis">Popis</h2>
   <p>Poštolka obecná je drobný sokolovitý dravec o něco větší, než hrdlička divoká.
   Hmotnost samce dosahuje v průměru cca 180 g a samice 220 g. Rozpětí křídel se pohybuje mezi 68–80 cm. 
   Údaje se však podle různých zdrojů mohou velmi lišit, neboť poštolky mají velkou geografickou proměnlivost nejen ve velikosti, 
   ale i v barvě. Jako všichni sokolovití mají poštolky výrazně zašpičatělá křídla a dlouhý ocas.</p>

     <p>Výrazným znakem je červenohnědě zbarvený hřbet u samců s  tmavými skvrnami, u samic a mláďat
     s tmavými příčnými pruhy nebo vlnkami. Ruční letky jsou tmavé. Spodina těla je světlejší s podobnými
    tmavými skvrnami jako na hřbetě u mláďat je výrazné podélné skvrnění. Samci mají temeno a týl hlavy šedé 
    a bělavé hrdlo lemuje výrazný černý vous na líci. Šedý mají i ocas většinou bez pruhů, jen na konci mají
     širokou tmavou pásku. Samice a mláďata mají ocas hnědý s tmavým příčným pruhováním.</p>

     <p>Nejcharakterističtější je pro poštolky jejich třepotavý let, kdy se udržují ve vzduchu na jednom místě,
      vyhlížejí kořist a po jejím zahlédnutí útočí střemhlavým letem. Tento způsob lovu ji odlišuje od jinak poměrně
      podobného krahujce obecného, který však při lovu letí nízko nad terénem a i silueta křídel má u krahujce tupější
      zakončení. Poštolky za letu poměrně rychle mávají křídly a po několika úderech dělají přestávku. 
      Při kroužení mají široce rozevřený ocas.</p>
      
      <h2 id="hnizdeni">Hnízdění </h2>
      <p>Poštolka obecná se dokáže dobře přizpůsobit prostředí. Nejhojněji hnízdí v otevřené krajině 
      s alejemi nebo skupinami stromů. Hnízdí i na okrajích lesů a v posledních desetiletích se stahují i do měst. 
      Hnízdí od konce dubna do července jednou ročně, při výrazně příznivých podmínkách výjimečně zahnízdí i dvakrát. 
      Venkovské populace hnízdí v průměru o 14 dní později než populace městské. Hnízdí jednotlivě i v koloniích.</p>
      
      <p>Vlastní hnízdo nestaví, využívá hnízda jiných ptáků (zejména krkavcovitých – strak a vran), větší dutiny, 
      přirozené i budky, méně často skalní stěny. Ve městech hnízdí v kostelních věžích, na půdách, balkonech a 
      v různých výklencích ve zdivu. Samice pro vejce jen vytlačí důlek v původním materiálu, pokud to jde. Později 
      je v hnízdě značné množství zbytků kořisti.</p>
      
      <h2 id="potrava">Potrava</h2>
      <p> Hlavní složkou potravy poštolek tvoří hraboši, také větší hmyz, ještěrky a ptáci zdržující se na zemi. 
      Příležitostným zpestřením potravy mohou být také netopýři a rorýsi. V letech s nízkým stavem hlodavců stoupá zastoupení drobného ptactva, 
      které často chytá ve vzduchu; dokáže ulovit i holuba. Poštolka má ráda obecně maso. Velmi výjimečně je u ní pozorována také mrchožravost.</p>

      <p>Způsob lovu: Třepotavým letem se zastaví nad kořistí, stáhne křídla k tělu, a střemhlav se řítí k zemi. 
      Těsně před zemí křídla opět roztáhne a dopadne na kořist, kterou uchopí do pařátů.</p>
      
      <h2 id="rozsireni"> Rozšíření </h2>
      <p>Poštolka obecná je rozšířena v celé Evropě, Africe (kromě Sahary) a ve velké části Asie.</p>

      <p> Populace žijící na severu jsou tažné a zimu tráví nejčastěji ve středomoří, případně až v Africe. 
      Směrem na jih jsou spíše stálé, nebo částečně tažné. V Evropě je cca 330 000 párů těchto ptáků. 
      Populace v některých oblastech mírně ubývá, ale celkově je poměrně stabilní. 
      Poštolky mají rády otevřenou krajinu a velice dobře se naučily žít v blízkosti člověka.</p>

      <p>V České republice patří poštolka obecná mezi nejrozšířenější dravce. Žije v podstatě na 
      celém území republiky. České populace jsou převážně tažné. Ve městech bývá vyšší hnízdní hustota 
      než ve volné krajině, protože je zde více vhodných hnízdních příležitostí. Podle sčítání ptáků v letech 
      2001 až 2003 byl stav populace v ČR odhadnut na 9000-13000 párů.</p>
      
      <h2 id="zdroj">Zdroj:</h2>
      <cite><a href="https://cs.wikipedia.org/wiki/Poštolka_obecná" target="okno">https://cs.wikipedia.org/wiki/Poštolka_obecná</a></cite>
   </body>
</html>